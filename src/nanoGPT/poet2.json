[
  {
    "id": "3ad6d468-7ff1-4a7b-8b24-a27d70d00ed4",
    "title": "帝京篇十首 一",
    "author": "太宗皇帝",
    "content": "秦川雄帝宅，函谷壮皇居。\n绮殿千寻起，离宫百雉余。\n连甍遥接汉，飞观迥凌虚。\n云日隐层阙，风烟出绮疎。"
  },
  {
    "id": "13e72581-968b-457f-b381-a3b7d95b8b7c",
    "title": "帝京篇十首 二",
    "author": "太宗皇帝",
    "content": "岩廊罢机务，崇文聊驻辇。\n玉匣启龙图，金绳披凤篆。\n韦编断仍续，缥帙舒还卷。\n对此乃淹留，欹案观坟典。"
  },
  {
    "id": "bc3a22df-2cf8-43a7-971b-f0dd9b51e6d6",
    "title": "赠李中华",
    "author": "梁锽",
    "content": "莫向嵩山去，神仙多误人。\n不如朝魏阙，天子重贤臣。"
  },
  {
    "id": "8190cf76-f2af-400c-a09d-8877e9b25a62",
    "title": "咏木老人",
    "author": "梁锽",
    "content": "刻木牵丝作老翁，鸡皮鹤发与真同。\n须臾弄罢寂无事，还似人生一梦中。"
  },
  {
    "id": "69b236e5-0a72-4f82-a581-7d8d83122f6c",
    "title": "句",
    "author": "梁锽",
    "content": "堂高凭上望，宅广乘车行。"
  },
  {
    "id": "735c5425-745a-4a91-97e3-e6d262dce5fc",
    "title": "客中作",
    "author": "杜俨",
    "content": "书劒催人不暂闲，洛阳羁旅复秦关。\n容颜岁岁愁边改，乡国时时梦里还。"
  },
  {
    "id": "b31f56ac-0f36-4a9b-9800-7db89789a1cf",
    "title": "三月三日曲江侍宴",
    "author": "赵良器",
    "content": "圣祖发神谋，灵符叶帝求。\n一人光锡命，万国荷时休。\n雷解圜丘毕，云需曲水游。\n岸花迎步辇，仙仗拥行舟。\n睿藻天中降，恩波海外流。\n小臣同品物，陪此乐皇猷。"
  },
  {
    "id": "86de7010-c682-4574-8bc7-f8d64cc3a2a7",
    "title": "七夕泛舟",
    "author": "梁锽",
    "content": "云端有灵匹，掩映拂妆台。\n夜久应摇珮，天高响不来。\n片欢秋始展，残梦晓翻催。\n却怨填河鹊，留桥又不回。"
  },
  {
    "id": "69b236e5-0a72-4f82-a581-7d8d83122f6c",
    "title": "句",
    "author": "梁锽",
    "content": "堂高凭上望，宅广乘车行。"
  },
  {
    "id": "735c5425-745a-4a91-97e3-e6d262dce5fc",
    "title": "客中作",
    "author": "杜俨",
    "content": "书劒催人不暂闲，洛阳羁旅复秦关。\n容颜岁岁愁边改，乡国时时梦里还。xxx"
  }
]
